Selam Kaan!
Aklından ne geçtiğini biliyorum, neden şokta olduğunu da biliyorum.
Çünkü Zeynep benim ev arkadaşım ve ayda bir böyle buluşmalara çıkar. Sonuç hep aynı olur.
O iyi bir kız aslında, sadece biraz zamana ihtiyacı var. Sence de iyi bir kız değil mi?
Bence sen de iyi bir çocuksun. Sadece önceliklerimiz farklı. Kaan... bana yardımcı olmanı isteyeceğim senden.
Şimdi, Zeynep böyle buluşmalara çıktığında ve ekildiğinde neredeyse bir ay kendine gelemiyor. Yani olan bana oluyor ama biri ona dürüstçe onu beğendiğini. Sadece önceliklerinin farklı olduğunu söyleyip onu taksiyle evine bıraktığında yine üzülüyor ama 3 gün sonra tekrar Tinder’ini indiriyor. Anlıyor musun?
Hem belki bi gün seni dinlemeye Rocky’ye geliriz Zeynep ve ben, hm? Şimdi, Kaan, bu taksi paranız, şu bu akşamki hesabınız, şu da eve giderken kendine yolluk alman için.
Kaan, şu kapıyı görüyor musun? Eğer sola dönersen, restoran bölümüne çıkarsın. Masana oturursun, tiramisunu yersin... Yok!
Sağa dönersen, çıkışa gidersin ve ben bir ay Zeynep'i toparlamakla uğraşırım.
Eğer sola dönersen sana söz bir gün Rocky’ye seni dinlemeye geliriz. Berbat şarkılarınıza eşlik ederiz, beşer bira içeriz, eve giderken de kusarız. Yok!
Sağa dönersen bu salı Rocky bara yine gelirim. Ama bu sefer yanımda Zeynep değil, Stalker olur. Ve Kaan, sana bir sır vereyim mi? Stalker bira içmez.
